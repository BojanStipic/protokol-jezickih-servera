Osnovni alat svakog programera je tekst editor.
Tekst editori poseduju brojne funkcionalnosti koje olakšavaju život programera.

.Neke od često dostupnih funkcionalnosti su:
* Dijagnostike (_diagnostics_)
* Dovršavanje reči (_word completion_)
* Isticanje sintakse (_syntax highlighting_)
* Skok na definiciju (_go to definition_)
* Pronalaženje referenci (_find references_)
* …

Različiti korisnici imaju različite potrebe pri korišćenju tekst editora, pa stoga i potreba za velikim brojem istih.
Takođe, pored velikog broja tekst editora, postoji i veliki broj različitih programskih jezika.
Implementacija gore navedenih funkcionalnosti zavisi od programskog jezika koji se koristi.
Prema tome, svaki tekst editor je tradicionalno morao da implementira sve funkcionalnosti za svaki programski jezik posebno.
Dakle, postojao je problem `m*n` kompleksnosti.

.Problem: matrica kompatibilnosti
|===
| | C | C++ | Java |  Rust | …

| Vim | | | | |
| Emacs | | | | |
| Atom | | | | |
| … | | | | |
|===

Bilo bi pogodnije kada bi postojali zasebni jezički alati koji pružaju "pametne" funkcionalnosti za pojedinačne programske jezike.
Tada bi tekst editori mogli da komuniciraju sa tim alatima i tako pruže podršku za sve programske jezike.
Upravo to i jeste ideja Protokola jezičkih servera (Language server protocol) <<lsp>> <<lsp-org>> [skraćeno LSP].

LSP ima za cilj da definiše standardizovan način komunikacije između jezičkih alata (servera) i samih tekst editora.
Na ovaj način problem `m*n` kompleksnosti svodi se na `m+n` kompleksnost.

[cols="<,>", width=50%]
.Rešenje: klijenti i serveri
|===
| Jezički serveri: | Jezički klijenti:

| C icon:check[role="green"] | Vim icon:check[role="green"]
| C++ icon:check[role="green"] | Emacs icon:check[role="green"]
| Java icon:check[role="green"] | Atom icon:check[role="green"]
| Rust icon:check[role="green"] | Eclipse icon:check[role="green"]
| … | …
|===

U ovom radu opisana je implementacija jezičkog servera minic-lsp za programski jezik miniC <<minic>> <<minic-paper>>.
Takođe, prikazana je integracija sa tekst editorima Vim i Atom.

Rad se sastoji iz pet poglavlja.

U prvom poglavlju nalazi se istorija i motivacija za razvoj protokola jezičkih servera,
kao i tehnički detalji specifikacije neophodni za razvoj jezičkog servera.

U drugom poglavlju opisan je programski jezik miniC i data je njegova kompletna gramatika.

Treće poglavlje opisuje softversko rešenje i sastoji se iz dve sekcije.
U prvoj sekciji opisani su alati i biblioteke koje su korišćene za implementaciju rešenja.
Druga sekcija sadrži opis same implementacije minic-lsp jezičkog servera.

Četvrto poglavlje opisuje način integracije postojećeg servera sa tekst editorima.
Takođe, data je konfiguracija u vidu plugin-a za integraciju minic-lsp servera sa editorima Vim i Atom.

U petom poglavlju demonstriran je rad kompletnog softverskog rešenja na konkretnim primerima.
