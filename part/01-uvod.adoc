Osnovni alat svakog programera je tekst editor.
Tekst editori poseduju brojne funkcionalnosti koje olakšavaju život programera.

.Neke od često dostupnih funkcionalnosti su:
* Dijagnostike (diagnostics)
* Dovršavanje reči (word completion)
* Isticanje sintakse (syntax highlighting)
* Skok na definiciju (go to definition)
* Pronalaženje referenci (find references)
* …

Različiti ljudi imaju različite preferencije i zato postoji veliki broj različitih tekst editora.
Takođe, pored velikog broja tekst editora, postoji i veliki broj različitih programskih jezika.

Implementacija gore navedenih funkcionalnosti zavisi od programskog jezika koji se koristi.
Prema tome, svaki tekst editor je tradicionalno morao da implementira sve funkcionalnosti za svaki programski jezik posebno.
Dakle, postojao je problem `m*n` kompleksnosti.

.Problem: matrica kompatibilnosti
|===
| | C | C++ | Java |  Rust | …

| Vim | | | | |
| Emacs | | | | |
| Atom | | | | |
| … | | | | |
|===

Bilo bi sjajno kada bi postojali zasebni jezički alati koji pružaju sve funkcionalnosti za određeni programski jezik.
Tada bi tekst editori mogli da komuniciraju sa tim alatima i tako pruže podršku za sve programske jezike.
Upravo to i jeste ideja Protokola jezičkih servera (Language server protocol) <<lsp>> [u daljem tekstu LSP].

LSP ima za cilj da definiše standardizovan način komunikacije između jezičkih alata (servera) i samih tekst editora.
Na ovaj način problem `m*n` kompleksnosti svodimo na `m+n` kompleksnost.

[cols="<,>", width=50%]
.Rešenje: klijenti i serveri
|===
| Jezički serveri: | Jezički klijenti:

| C icon:check[role="green"] | Vim icon:check[role="green"]
| C++ icon:check[role="green"] | Emacs icon:check[role="green"]
| Java icon:check[role="green"] | Atom icon:check[role="green"]
| Rust icon:check[role="green"] | Eclipse icon:check[role="green"]
| … | …
|===

U ovom radu biće opisana implementacija jezičkog servera za programski jezik miniC.
Takođe, biće prikazana integracija sa tekst editorima Vim i Atom.
